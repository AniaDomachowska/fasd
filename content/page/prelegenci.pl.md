+++
date = "2016-06-21T01:23:39+02:00"
draft = false
title = "Prelegenci"
weight = 5
parent = ""
menufile = "prelegenci.png"
menufileSel = "prelegenci sel.png"
url = "prelegenci"
+++

{{% nowrapconj %}}

<img src="../images/Prelegenci/tn_Michał Guć.png" width="130px" style="float:left; margin-right:20px;" />
**Michał Guć** - Wiceprezydent Gdyni. W mieście odpowiada m.in. za:
pomoc społeczną, ekonomię społeczną, aktywizację i wsparcie seniorów,
pozyskiwanie funduszy europejskich, współpracę z sektorem pozarządowym,
programy rewitalizacji i organizacji społeczności lokalnej, budżet
obywatelski, profilaktykę uzależnień, innowacje społeczne. Przewodniczy
Społecznej Radzie ds. Osób Niepełnosprawnych oraz Gdyńskiej Radzie ds.
Seniorów. Jest pełnomocnikiem prezydenta miasta Gdyni do spraw
aktywności obywatelskiej. Był inicjatorem i autorem pierwszego w Polsce
i Europie Środkowo-Wschodniej kompleksowego programu współpracy
samorządu z organizacjami pozarządowymi. Opublikował w kraju i za
granicą szereg książek i kilkadziesiąt artykułów dotyczących
społeczeństwa obywatelskiego, administracji publicznej, partycypacji
społecznej, organizacji pozarządowych i ekonomii społecznej. Laureat
wielu nagród i wyróżnień za działalność na rzecz sektora obywatelskiego.
Inicjowane i koordynowane przez niego przedsięwzięcia w zakresie
polityki społecznej były nagradzane również przez Ministra Pracy i
Polityki Społecznej, Senat RP oraz Prezydenta RP. Odznaczony
Złotym Krzyżem Zasługi.

<br/><br/>

**Mirosława Jezior** -- od 2007 roku Dyrektor Miejskiego Ośrodka Pomocy
Społecznej w Gdyni. Jest osobą energiczną i otwartą na szerokie spektrum
współpracy międzysektorowej oraz gorącą orędowniczką wdrażania w życie
nowych pomysłów, idei i rozwiązań. Jeśli sytuacja tego wymaga, śmiało
wytycza nowe granice w działalności pomocy społecznej, które wychodzą
czasem znacznie poza przyjęte minimum.

<br/><br/>

<img src="../images/Prelegenci/tn_Agata Cichoń-Chojnacka.png" width="130px" style="float:left; margin-right:20px;" />
**dr n. med. Agata Cichoń-Chojnacka** -
lekarz, specjalista psychiatrii dzieci i młodzieży, terapeuta rodzinny,
członek Sekcji Terapii Rodzin Polskiego Towarzystwa Psychiatrycznego. W
codziennej praktyce zajmuje się diagnozą i leczeniem zaburzeń
psychicznych dzieci i młodzieży, kwalifikacją do dalszej terapii,
prowadzeniem wykładów, warsztatów psychoedukacyjnych dla rad
pedagogicznych, psychologów i opiekunów dzieci. Od 2016 roku pełni
funkcję kierownika Gdyńskiego Centrum Diagnozy i Terapii FASD w Miejskim
Ośrodku Pomocy Społecznej. Szczególny obszar zainteresowań to wczesna
więź oraz zaburzenia potraumatyczne u dzieci i młodzieży.

<br/><br/>

<img src="../images/Prelegenci/tn_Emil Szumiło.png" width="130px" style="float:left; margin-right:20px;" />
**Emil Szumiło** - psycholog, absolwent Szkoły
Wyższej Psychologii Społecznej w Warszawie. Specjalizuje się w zakresie
psychoterapii lęku i zaburzeń osobowości. Pomaga rodzicom w
rekonstrukcji bezpiecznego stylu przywiązania u dzieci. Pracuje w ramach
nowego podejścia terapeutycznego stworzonego przez Jeffreya Younga
dyrektora Instytutu Psychoterapii w Nowym Jorku. Opracował cykl zajęć
dla rodziców pomagających lepiej rozumieć zachowania dzieci. W latach
2002 - 2017 współpracował z Fundacją EY. W ramach współpracy konsultował
rodziców na turnusach terapeutycznych, prowadził warsztaty w programie
Zrozumieć Dziecko. Jest autorem programu Akademia Świadomego Rodzica -
program przeznaczony dla rodziców zastępczych i adopcyjnych. Prowadził
cztery edycje tego programu dla rodziców i jedną edycje dla
specjalistów. Prowadzi warsztaty dla rodziców z zakresu pracy nad
regulacją emocji. Superwizuje zespół psychoterapeutów pracujących z
uzależnioną młodzieżą oraz superwizuje pracowników socjalnych
pracujących z rodzinami zastępczymi.

<br/><br/>

<img src="../images/Prelegenci/tn_Teresa jadczak-Szumiło.png" width="130px" style="float:left; margin-right:20px;" />
**Teresa Jadczak-Szumiło** - dr n.
społecznych, psycholog, pedagog. Ukończyła Uniwersytet Warszawski i
Szkołę Wyższą Psychologii Społecznej w Warszawie. Jest doktorem nauk
społecznych w zakresie Psychologii Klinicznej. Pracę doktorską obroniła
na Uniwersytecie im. Adama Mickiewicza w Poznaniu - promotor prof.
Elżbieta Hornowska. Absolwentka studiów podyplomowych "Diagnoza i
terapia neuropsychologiczna" UMCS Lublin. Obecnie prowadzi na tym
kierunku moduł z diagnozy neuropsychologicznej dziecka. Trener Polskiego
Towarzystwa Psychologicznego II stopnia licencja nr 195. Certyfikowany
specjalista ds. przemocy. Specjalizuje się w pracy z dziećmi dotkniętymi
traumą po katastrofach. Jest autorką poradnika w zakresie pracy z traumą
dziecięcą wydanego przez Polsko-Amerykańską Fundację Wolności w roku
2001. Prowadzi terapię traumy z wykorzystaniem terapii EMDR.
Specjalizuje się w zakresie neurorozwoju i neurostymulacji dzieci -
opracowała w tym obszarze kwestionariuszn do badania dzieci i niemowląt
BND. Jest diagnostą w zakresie stosowania skali NBAS - skala do oceny
noworodków T. Brazeltona. Za swoją pracę była wielokrotnie nagradzana:
nagroda Ministra Pracy i Polityki Socjalnej za osiągnięcia w zakresie
pomocy społecznej (1996 r.), nagroda Ministra Zdrowia "Zasłużony dla
Służby Zdrowia" za badania nad diagnostyką FAS w Polsce (2008 r.).
Badania prowadzone wspólnie z prof. Andrzejem Urbanikiem, lekarzem
radiologiem CM UJ w Krakowie.

<br/><br/>

**Ewa Szczypior** -- główny specjalista Wydziału Polityki Społecznej
Pomorskiego Urzędu Wojewódzkiego w Gdańsku

<br/><br/><br/>

<img src="../images/Prelegenci/tn_Ania Landowska.png" width="130px" style="float:left; margin-right:20px;" />
**mgr Anna Landowska** - psycholog,
specjalista psychoterapii uzależnień, obecnie kształci się w nurcie
psychodynamicznym w Krakowskim Centrum Psychodynamicznym, członek
zespołu ds Profilaktyki i Rozwiązywania Problemów Alkoholowych w
Miejskim Ośrodku Pomocy Społecznej w Gdyni. Na co dzień pracuje z
osobami uzależnionymi oraz z ich rodzinami. Prowadzi psychoterapię
indywidualną oraz grupową. Często jej pacjentami stają się matki, które
w konsekwencji uzależnienia, straciły możliwość opieki nad swoimi
dziećmi, w przebiegu ciąży spożywały alkohol. Prowadzi szkolenia i
warsztaty mające na celu przybliżenie specyfiki pracy z osobami
uzależnionymi oraz z osobami tzw. podwójną diagnozą (uzależnienie plus
dodatkowa diagnoza psychiatryczna).

<br/><br/><br/>

<img src="../images/Prelegenci/tn_Beata Podlasek.png" width="130px" style="float:left; margin-right:20px;" />
**Beata Podlasek** - mama prowadząca
Rodzinny Dom Dziecka, pedagog, autorka publikacji ABC...Rodzicielstwa
Zastępczego oraz artykułów dotyczących dzieci niepełnosprawnych
wychowywanych poza rodziną biologiczną. Wraz z mężem nagrodzona medalem
„Gdynia bez barier" oraz Wyróżnieniem Bursztynowego Serca na Dłoni.
Autorka innowacji społecznej "JAK?". Marzy, aby wszystkie
niepełnosprawne Dzieci znalazły DOM oraz mogły w pełni przeżywać słowa
MAMA i TATA.

<br/><br/><br/>

<img src="../images/Prelegenci/tn_Edyta Sinacka_Kubik.png" width="130px" style="float:left; margin-right:20px;" />
**Edyta Sinacka-Kubik** - psycholog,
psychoterapeuta, kierownik Zespołu Pomocy Psychologicznej w MOPS Gdynia,
posiada doświadczenie w pracy z rodzinami z dziećmi i młodzieżą z
trudnościami w funkcjonowaniu społecznym i emocjonalnym, konsultuje
rodziny w kryzysie -- klientów MOPS w Gdyni w celu zapewnienia im
optymalnego wsparcia psychoterapeutycznego, jeden z liderów Koalicji na
rzecz Profilaktyki i Rozwiązywania Problemów Alkoholowych w Gdyni.

<br/><br/><br/>

<img src="../images/Prelegenci/tn_Maria Bazaczek.png" width="130px" style="float:left; margin-right:20px;" />
**mgr Maria Bazaczek** - nauczyciel dyplomowany wczesnoszkolnej edukacji,
oligofrenopedagog, terapeuta EEG Biofeedback. Uczestnik Pomorskich
Hackatonów Edukacyjnych organizowanych przez Pomorskiego Kuratora
Oświaty, w wyniku których powstają projekty i rozwiązania do
wykorzystania przez środowiska szkolne, zmieniające myślenie o edukacji.
Na co dzień pracuje w Zespole Wczesnej Edukacji nr 1 w Gdyni. Jako
nauczyciel stara się rozwijać i odkrywać możliwości oraz pasje każdego
ucznia. Szczególny obszar zainteresowań, to wspomaganie w rozwoju dzieci
ze specyficznymi trudnościami edukacyjnymi oraz możliwości zastosowania
metody TOC w edukacji.

<br/><br/>

**dr Seweryna Konieczna** -- neurolog dziecięcy Gdańskiego Uniwersytetu
Medycznego.

<br/><br/>

**Teresa Wiśniewska** -- przewodnicząca Powiatowego Zespołu ds.
Orzekania o Niepełnosprawności

<br/><br/>

**mgr Anna Piaskowska** -- psycholog,
posiadająca wieloletnie doświadczenie w zakresie pomocy psychologicznej
dziecku i rodzinie. Współtworzyła pierwszy w województwie pomorskim
Punkt Diagnostyczno-Konsultacyjny dla Dzieci z FAS i Ich Rodziców w
Gdyni (obecnie Centrum Diagnozy i Terapii FASD w Gdyni). W pracy
diagnostycznej i terapeutycznej łączy wiedzę neuropsychologiczną
dotyczącą funkcjonowania człowieka z założeniami teorii przywiązania i
zaburzeń więzi oraz psychotraumatologii. Szczególnym obszarem
zainteresowań jest udzielanie pomocy rodzicom zastępczym oraz rodzinom
adopcyjnym. Doświadczenie zdobywa w ramach pracy w poradni
psychologiczno-pedagogicznej oraz w ramach gabinetu prywatnego. Swoją
pracę, zarówno w zakresie diagnozy, jak i terapii, poddaje stałej
superwizji indywidualnej i grupowej.

<br/><br/>

<img src="../images/Prelegenci/tn_Marzanna Mróz.png" width="130px" style="float:left; margin-right:20px;" />
**mgr Marzanna Mróz** - oligofrenopedagog, neuroterapeuta (II° neuroterapii EEG
Biofeedback), terapeuta pedagogiczny, nauczyciel dyplomowany. Od 25 lat
pracuje w Poradni Psychologiczno-Pedagogicznej Nr 2 w Gdyni, dyrektor
tejże placówki. Prowadzenie indywidualnych i grupowych zajęć terapii
pedagogicznej z dziećmi i młodzieżą ze specyficznymi trudnościami w
uczeniu się (specjalizacja I° z zakresu terapii pedagogicznej, studia
podyplomowe). Bogate doświadczenie we współpracy ze szkołami gdyńskimi
oraz w prowadzeniu zajęć warsztatowych (profilaktyka uzależnień, w tym
behawioralnych, komunikacja, integracja itp.). Współautorka programu
"Przeciwdziałanie przemocy w szkole".

{{% /nowrapconj %}}